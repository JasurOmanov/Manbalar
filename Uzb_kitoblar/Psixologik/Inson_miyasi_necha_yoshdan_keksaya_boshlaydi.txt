Inson miyasi necha yoshdan "keksaya"
boshlaydi
Britaniyalik olimlarning ma'lum qilishlaricha,
inson miyasi avval taxmin qilinganidek 60
yoshdan emas, balki 45 yoshdan "keksaya"
boshlarkan. Nahotki bu haqiqat bo’lsa! Ha,
shunday ekan. Rossiyadagi Kojevnikov
nomidagi asab xastaliklari klinikasi professori
Vladimir Zaxarovning ta'kidlashicha, inson
bosh miyasi tabiatan ma'lum bir zaxira bilan
yaratilgan.
Undagi neyronlar esa go’dak dunyoga kelishi
bilanoq, balki undan ham oldinroz nobud bo'la
boshlaydi. Xayot davomida neyronlar bir-biri
bilan aloqa o’rnatishi va ishlashi lozim. Bu
jarayonda ishtirok etmagan ortiqcha
neyronlar esa nobud bo’ladi. Natijada kishi 80
yoshga borganida uning miyasi 90-100
grammga yengillashadi. Genetik jihatdan
aslida shunday bo’lishi kerak. Bundan shunday
xulosa chiqarish mumkinki, agar inson
miyasining imkoniyatlaridan qancha kam
foydalansa, necha yoshda ekanligidan qat'i
nazar, neyronlarni shuncha ko’p yo’qotadi.
Xo’sh, shunday ekan, hozirga qadar asab
hujayralarini tiklashning yo’llari
topilmaganmi, degan savol tug’ilishi tabiiy.
Olimlarning qayd etishlaricha, asab xujayralari
o’zi qayta tiklanadi. Yaqinda o’tkazilgan
tadqiqotlar asab hujayralari butun umr
davomida qayta tiklanishini ko’rsatdi. Shuning
uchun yosh unchalik muhm rol o’ynamaydi.
Inson har qanday yoshda ham yaxshi xotira,
nutq, fikrlash va harakatlarini muvofiqlashtira
olish imkoniyatiga ega. Agar imkoniyatlar
pasaya boshlasa, demak, bu xastalik oqibatlari
va shifokorga murojaat qilishga to’g’ri keladi.
1969 yilda o’tkazilgan ilmiy tadqiqot inson
miyasi u 20 yoshdaligida eng yaxshi holatda
bo’lishini isbotlagandi. Aynan shu yoshida
odam katta hajmdagi axborotni eslab qolish,
bir vaqtning o’zida bir nechta axborot manbai
bilan ishlash, uzoq vaqt diqqatini bir yerga
jamlay olish va boshqa imkoniyatlarga
ega.Non-existent category
Har qanday odam 40-50 yoshida diqqatini bir
joyga jamlay olmaslik, avvalgidek kechalari
ham g’ayrat bilan ishlay olmaslikdan shikoyat
qiladi. Mutaxassislarning fikriga ko’ra, bunga
hojat ham yo’q. Chunki bu kamchilikni yillar
davomida to’plangan tajriba isobidan bartaraf
etish mumkin. U 20 yoshligidagi natijalarga
kam kuch sarflagan holda ham erishish
imkoniga ega. Miya esa takomillashib
bormaydi. Bolalik va so’ngra o’spirinlik davrida
miyada axborot, tajriba to’planadi va u 20-30
yoshda o’zining eng yuqori nuqtasiga chiqadi.
Ayrimlar, biz miyamiz imkoniyatlarining 10
foizidan, boshqalar esa 2 foizidan
foydalanamiz, degan fikrda. Olimlarning
fikriga ko’ra, bunday fikrlar hech qanday ilmiy
asosga ega emas, ammo inson o’z miyasining
imkoniyatlaridan to’liq foydalanmasligi va
zaxira saqlanib qolishi aniq.
Aqliy zaiflik bilan bog’liq muammoni hal etish
uchun beriladigan eng yaxshi tavsiya bu turli
boshqotirmalarni yechishdir. Masalan,
Yaponiyada keksalarga bepul sudoku
to’plamlarini berish bo’yicha davlat dasturi
amalga oshirilmoqda. Professor Zaxarovning
ta'kidlashicha, boshqotirmalarning bunday
foydali tomoni ilmiy asoslanmagan, lekin
nazariy jihatdan olib qaraganda har qanday
aqliy faollik altsgeymer va bosha kasalliklar
paydo bo’lishining oldini olishga xizmat qiladi.
Ayrimlar eslab qolish imkoniyatlarini oshirish
maqsadida turli preparatlarni qabul qiladi.
Ekspertlarning fikriga ko’ra, bunday
preparatlarni bir marta qabul qilish miyaga
zarar etkazmasligi mumkin, ammo uzoq
muddat foydalanish salbiy oqibatlarni keltirib
chiqarishi ehtimoldan yiroq emas.
Nima uchun xotira pand berganda altsgeymer
kasalligi kelib chiqadi? Olimlarning fikriga
ko’ra, altsgeymer kasalligining paydo bo’lishi
inson genetikasiga borib taqaladi, ammo
nuqsonli geni bor kishi albatta xastalikka
chalinadi, degani emas. Genetik dastur ishlab
ketadimi yoki yo’q, bu kuproq kishining hayot
tarzi, intellektual faolligiga bog’liq. Xozircha
insoniyat altsgeymer kasalligini davolash
yo’llarini topa olgani yo’q. Shifokorlar bunday
kasallik rivojlanishini bir yil, ikki yil, boringki,
besh yilgacha to’xtatib turishi mumkin.
Umuman olganda, sog’lom kishilarda ham
ba'zan xotira pand beradi. Deylik, bir xonadan
ikkinchisiga kirdingiz va nima uchun
kelganingizni unutib qo’ydingiz. Keyinroq, nega
kelganingiz yodingizga tushdi. Bu shunchaki
axborotni qayta ishlashdagi nuqson. Agar
odam nimanidir mutlaqo unutadigan bo’lsa,
bu xastalik alomatlari bo’lishi ham mumkin.
