

Muvaffaqiyatli insonlar ota-onasining 
tarbiya usuliga xos 11 o’xshashlik



1. Ular uy ishlarida farzandlarining
 yordamidan foydalanadilar

Stendford universiteti professori Juli 
Linkotning «Farzand tarbiyalash» kitobida
 yozilishicha, bolalarga uy ishlarini o‘rgatish 
ham katta saboq. Bu birinchi navbatda 
ularning mehnat va bilim doirasini 
kengaytirsa, ikkinchidan mas’uliyatli bo‘lib 
voyaga yetishlariga xizmat qiladi.
Keyinchalik ham uy ishlarida yordam bergan 
bolalarda shakllangan ko‘nikma ishga 
joylashganlarida ish beruvchi va hamkasblar 
bilan muvaffaqiyatli aloqalarni yo‘lga
 qo‘yishlarida yordam beradi. Boisi, bu 
bolalarda ishga mustaqil kirisha olish,
qiyinchiliklarni bardosh bilan yengish, sabr va
 mehnatga chidamlilik xususiyatlari paydo 
bo‘lgan bo‘ladi.
U mazkur xulosalarni chiqarishda Harvard
 universiteti tomonidan o‘tkazilgan Grant Study
– inson muvaffaqiyatiga bag‘ishlangan eng
  uzoq davom etgan tadqiqot natijalariga ham
 suyangan.
Misol uchun, bolaga uyni tartibga keltirishni,
qog‘oz bo‘laklarini yig‘ishni, o‘z kiyim-
kechaklarini tartibga keltirishni o‘rgatish
 orqali bolalar hayotning bir qismiga aylanish
 uchun mehnat qilish zarurligini anglaydilar.


2. Ular farzandlariga ijtimoiy 
munosabatlarga kirishishlariga yordam
 beradilar

Pensilvaniya shtati universiteti olimlari 700
nafar ishtirokchilar o‘rtasida ularning ijtimoiy
 munosabatlarga kirishishini aniqlashga oid 
tadqiqot o‘tkazdi. Ishtirokchilarning bolalar 
bog‘chasi yoshidan 25 yoshgacha bo‘lgan 
hayoti, deyarli 20 yillik muddat tahlil qilindi.
Asosiy urg‘u muvaffaqiyatli insonlarning 
bolalik chog‘laridagi ijtimoiy ko‘nikmalariga
 qaratildi.
O‘rganilgan 20 yillik tadqiqot va xulosalar 
shuni ko‘rsatdiki, o‘z tengdoshlari bilan tez
 munosabat o‘rnata oladigan, boshqalarga
 yordam qo‘lini cho‘zishga oshiqadigan,
atrofidagi insonlarning holatini, hislarini 
tushuna oladigan, o‘z muammolari yuzasidan
 biror yechim taklif qila olish ko‘nikmasiga ega 
bolalar 25 yoshga qadar hayotda o‘z o‘rinlariga 
ega bo‘lishar ekan.
Ijtimoiy munosabatlar ko‘nikmasi
 rivojlanmagan bolalarning ko‘pchiligida 
kelajakda jinoyatchi bo‘lish, ichkilikbozlikka 
mukkasidan ketish, boshqalarga suyanib 
yashash ehtimoli yuqori bo‘lar ekan.
Bolalarimizni yoshligidayoq odamlarga
 qo‘shish, ularga boshqalar bilan muomalani 
o‘rgatish ularni sog‘lom turmush tarziga 
tayyorlash bilan barobar.


3. Ular farzandlaridan yuqori natija umid 
qiladilar

Los-Anjelesda joylashgan Kaliforniya
 universiteti professori Nil Halfon 2001 yilda
6,600 nafar bolalar o‘rtasida so‘rov o‘tkazib,
ota-onaning farzand kelajagi xususidagi
 o‘rnini aniqlashga ahd qildi.
Natijalar esa o‘z farzandiga katta umid
 bag‘ishlagan, buni farzandiga aytgan ota-
onalar oxir-oqibat maqsadlariga yetishlarini
ko‘rsatgan.
O‘z farzandini kollejda yoki universitetda 
o‘qitish istagida bo‘lgan ota-ona yillar
 davomida buni farzandiga uqtirib keladi va 
farzandini bunga ruhan tayyorlaydi.
So‘rovda ishtirok etgan, kollejda past baho
bilan o‘qiydigan 57 foiz kollej o‘quvchilari ota-
onalari bolalik chog‘larida kollej va ularning 
kelajagi haqida kam gapirganini, kollejda 
tahsil olish bilan bog‘liq oilaviy qarorni ham
 maktabni bitirishga yaqin chiqarganliklarin i
aytishgan. A’lochi o‘quvchilarning 96 foizi esa 
ota-onalaridan bolalik chog‘laridanoq kollej va 
universitetda tahsil olishlari zarurligi haqidagi
 fikrlarni kunora eshitganliklarini 
ta’kidlashgan.
Ruhiyatda kimningdir umidi boshqa birovning 
hayotiga ta’sir qilishi, «Pigmalion ta’siri» nomli
 ruhiy ta’sir kuchi aniqlangan. Ya’ni, ota-ona
 bolasidan eng yaxshisini umid qilsa, bola ham 
buning uchun harakat qiladi.
Unutmang, bola har doim ota-onalari umidi
 og‘ushida o‘sib-ulg‘ayadi.


4. Er va xotin o‘rtasidagi sog‘lom va 
mustahkam munosabat rishtalari

«Muvaffaqiyatli insonlar baxtli juftliklarning
 mevalaridir,» degan mashhur fikr bor. Sog‘lom 
daraxtning mevasi sog‘lom bo‘lganidek, bir-
biriga yaxshi munosabatda bo‘lgan er-xotin,
hurmat va samimiylik muhim o‘rin tutgan oila 
farzandlari ham ruhan va jismonan sog‘lom
 bo‘lib voyaga yetadi.
Illinoys universiteti kichik professori Robert
Xyuz o‘tkazgan tadqiqot natijalariga ko‘ra,
urush-janjal odatiy holga aylangan, ajrashib
ketgan va muammolar girdobidagi xonadon 
farzandlari odamovi, ruhiy tushkun bo‘ladi va 
hayotda otasiz yoki onasiz o‘sgan bolalardan 
ham muvaffaqiyatsizroq bo‘lishadi.
Shu sababli, oilada turmush o‘rtog‘ingiz bilan 
sog‘lom va samimiy, baxtiyor munosabatlarni 
o‘rnating va farzandingiz ruhiyatiga ijobiy 
ta’sir qiling.


5. Ularning bilim doirasi keng va darajasi
 yuqori bo‘ladi

2014 yilda Michigan universiteti ruhshunosi
 Sandra Tang tomonidan tashkil etilgan 
tadqiqot natijalaridan ma’lum bo‘ldiki, kollejni
 tamomlagan onalarning aksariyatining 
farzandlari ham xuddi shu darajaga erishar
ekanlar.
Mazkur tadqiqotga 1998 hamda 2007 yillar 
mobaynida maktabgacha ta’lim muassasasiga
 qatnagan 14 ming nafar o‘spirinlar jalb 
qilingan.
Olimlar so‘rovlar jarayonida qiziq bir jihatga 
duch kelishgan. Ya’ni, 18 yoki undan yosh 
bo‘lgan onadan tug‘ilgan farzandda 
o‘zlashtirish ko‘rsatkichi juda past bo‘lib,
ularning ko‘pchiligi maktabni zo‘rg‘a bitirgan
 va bir qismigina kollejga o‘qishga kirgan ekan.
2009 yilda Bouling Grin Shtat universitetida
 ruhshunos Erik Dubov 856 nafar ko‘ngilli ota-
onalar o‘rtasida ham shunga o‘xshash, ota-
onalarning ta’limiy darajasini aniqlashga
 mo‘ljallangan tadqiqot va so‘rov o‘tkazildi.
Unga ko‘ra, muvaffaqiyatli insonlarning 
aksariyati tug‘ilganida ota-onalari 40 yosh
 atrofida bo‘lgan.


6. Ular farzandlariga hisob-kitobni erta
 yoshdanoq o‘rgatishadi 
2007 yilda AQSh, Kanada va Angliyada
maktabga chiqish arafasida bo‘lgan bolalar
 o‘rtasida tadqiqot o‘tkaziladi. Natija shunday
 bo‘ldiki, bolada hisob-kitob qobiliyatining 
shakllangani uning kelajagiga ijobiy ta’sir qilar 
ekan.
Maktabga chiqqan bolaning matematik
 amallar, qo‘shish va ayirishni bilishi,
raqamlarni tanishi va ularning tartibini 
farqlay olishi unga boshqa fanlarni ham 
yaxshi o‘zlashtirishiga yordam beradi. Boisi 
bunday bolalarda miyaning fikrlash darajasi 
kengaygan bo‘ladi.
Ayniqsa, matematika fanini yaxshi 
o‘zlashtirayotgan bola boshlang‘ich sinfda 
kitob o‘qish qobiliyatini ham osonlik bilan 
shakllantiradi.


7. Ular bolalari bilan yaxshi muloqotni
 yo‘lga qo‘yishadi

Farzandni tinglash va unga yordam berish –
tarbiya jarayonida ota-ona e’tibor qilishi zarur 
bo‘lgan eng muhim jarayon. 2014 yilda
 amerikalik 243 nafar ko‘ngilli ishtirokchilar 
o‘rtasida so‘rov va tadqiqot o‘tkaziladi.
Ularning barchasi bolaligida kambag‘al oilada 
voyaga yetgan va yillar o‘tib, o‘z kuchi bilan
muvaffaqiyatga erishgan insonlar edi.
Ma’lum bo‘lishicha, bu insonlar maktabda ham 
yuqori baho olishgan va fanlarni yaxshi
 o‘zlashtirishgan ekan. Kollej va universitetda
 ham o‘zlashtirishda yaxshi natijalar
ko‘rsatishgan. So‘rovda ularning barchasi 
bolaligida ota-onasi bilan yaqindan muloqot 
qilishganini qayd etgan.
Psy Blog ruhiyat mavzulariga ixtisoslashgan 
blogda yozilishicha, farzandining so‘roqlariga,
savollariga munosabat bilidirishga erinmagan 
ota-ona o‘zi bilmagan holatda unga dunyoni
 kashf qilishi va kelajagi uchun poydevor
 qurishiga yordam berar ekan.
 Minnesota universiteti ruhshunosi Li Rabi ham
 bolalarni qiynayotgan, rivojlanishiga to‘sqinlik 
qilayotgan muammolarni bilish uchun avval
 ularni tinglash kerakligini aytadi.


8. Ular tushkunlik va pessimistik holatga
 deyarli tushmaydilar

Tushkunlikka kam tushadigan ota-onalar
 fe’lida ustun bo‘lgan ijobiy kayfiyat bolalarga 
ham yuqadi.
The Washington Post nashrining yozishicha,
ota-ona farzandining tarbiyasi bilan jiddiy
 shug‘ullanishi lozim bo‘lgan yosh 3 – 11 
yoshlar oralig‘i ekan. Ayni shu davr oralig‘ida
 farzandda fe’l-atvor, tarbiya shakllanadi, u
hayot haqidagi ilk xulosalarni chiqarayotgan 
bo‘ladi.
 Bunda esa ota-onaning o‘zi munosib tarbiya va
fazilatlarga ega bo‘lishi kerak. Farzandiga vaqt 
ajrata olmayotgan, ish tufayli charchab,
hayotdan hasrat qiladigan onalarning
 farzandlari ham xuddi shu «bechorahol» 
kayfiyatda ulg‘ayishadi.
His-tuyg‘ular ham mikrobga o‘xshaydi – juda
 tez yuqadi. Ruhshunoslar ham his-
tuyg‘ularning odamdan odamga yuqishi
 haqida asoslangan dalillarni aytishadi.
Hayotda ham yaqin do‘stingiz xafa bo‘lsa, sizda 
ham shunday kayfiyat hukmron bo‘ladi.
Ayniqsa, farzandga onalarning kayfiyati tezroq
 yuqadi. Agar onada bu holat muntazam davom
 etsa, farzand ham bir umrga tushkun 
kayfiyatli insonga aylanib qolishi mumkin. Bu 
esa uning hayotda muvaffaqiyat qozonishiga 
bosh to‘siq bo‘lishi mumkin.
9. Ular muvaffaqiyatsizlikka uchragan
farzandini ham qo‘llab-quvvatlashadi
. Bolani yoshlik chog‘idagi xatolari uchun 
kechirish – unga bundan to‘g‘ri xulosa 
chiqarish uchun imkon berish, deganidir.
Bolangiz xato qilsa, siz uning to‘g‘ri xulosa
chiqarishini o‘ylang va quvoning. 
Muvaffaqiyat ham marraga erishish uchun
 qilingan sa’y-harakat, omadsizlikning 
natijasidir.
Stenford universiteti ruhshunosi Kerol Dvek
yillar davomida bu masalani o‘rganib boradi.
Uning xulosalariga ko‘ra, bolalar muvaffaqiyat 
haqida ikki xil o‘ylashadi.
 Birinchi xil o‘ylovchilar nazarida harakat qilish,
bu – hayotni o‘zgartirish uchun emas.
Shunchaki, u ota-onadan meros aql-zakovat va
 omadni ishga solish va ularning ishonchlarini
 oqlash uchun zarur. O‘z navbatida, bu kabilar 
biror nimaga erishishda omadsizlikni chetlab
 o‘tishga harakat qilishadi.
Muvaffaqiyat haqida ikkinchi xil qarashga ega 
insonlar uchun sa’y-harakat qilish mavjud 
taqdirni o‘zgartirish va o‘zlarini kashf qilish
 uchun kerak. Ularga bunda hech narsa, misol 
uchun, ota-onaning e’tirozi yoki omadsizlikdan 
qo‘rqish ham xalaqit qilmaydi. Shu sabali ham,
hayotda ko‘proq omadsiz insonlarning 
farzandlari yuqoriroq natijalarni qayd etishadi.
Ya’ni, farzandingiz siz unga har qanday
 sharoitda imkon berishingizni, qo‘llab –
quvvatlashingizni his qilsin.
Agar bolaga uning bilimini sinash uchun 
imtihon qilishni aytsangiz, u ruhan qo‘rqoq
 bo‘ladi. Agar unga shokolad berishingizni 
aytib, uni imtihon qilsangiz bola jon-jahdi 
bilan «kurashga» kirishadi.


10. Ular ishda ham muvaffaqiyatli
onalardir
Harvard Biznes maktabida o‘tkazilgan ilmiy
izlanishlar natijalariga ko‘ra, uydan tashqarida
 ishlaydigan, hayotda muvaffaqiyatli kasbi y
o‘rniga ega bo‘lgan onalarning bolalari ham
 muvaffaqiyat qozonishda davom etar ekan.
Tadqiqot natijalariga ko‘ra, ishlaydigan
onalarning bolalari maktabdagi o‘qishlarda
 mas’uliyat bilan yondashib, a’lo o‘qishga intilar
 ekanlar. Hayotda ham bu kabi bolalar uyda 
o‘tirgan ona qo‘lida katta bo‘lgan bolalardan 
ko‘ra 23 foiz ko‘proq mablag‘ ishlab topishar
 ekan.
Ishlaydigan onalarning o‘g‘illari esa uy
 yumushlariga ko‘proq jalb qilinar, shu bois 
ham mas’uliyat hissini ertaroq anglar va
 shuning oqibatida hayotda ham mas’uliyatli 
inson sifatida muvaffaqiyat qozonar ekanlar.


11. Ularning ijtimoiy-iqtisodiy holatlari 
yuqori

Har besh nafar amerikalik boladan 1 nafari 
kambag‘al shart-sharoitda ulg‘ayadi va
 ularning ota-onalari doim ham farzandlarini 
qo‘llab-quvvatlay olishmaydi.
O‘z-o‘zidan ayonki, farzandning barkamol
 bo‘lib yetishishi bevosita unga yaratib berilgan
 sharoitlar bilan hisoblashadi. Iqtisodiy 
qiyinchilik bois, amerikalik ota-onalar
farzandlarini maktabga berish yoki kollejda 
o‘qitishda jiddiy muammolarga duch kelishadi.
Yuqoridagilarni xulosa qilib aytish mumkinki,
farzandning muvaffaqiyatli inson sifatida 
kamol topishi ko‘p jihatdan ota-ona va farzand 
o‘rtasidagi aloqalarga bog‘liq. Go‘dakligida 
e’tiborli bo‘ling, maktab yoshida tarbiya qiling
 va sharoit yaratib bering, o‘spirinlik chog‘ida
 yordamlashing va o‘smirlik pallasida
 bolangizni tushunishga harakat qiling.
Farzandingizning rohatini ko‘rish sizga nasib
 qilsin!